# Задача 4

Потребно е да се имплементира мрежна апликација која ќе прифаќа неограничен број клиенти и ќе ги обработува нивните пораки.

Клиентот воспоставува конекција со серверот со тоа што испраќа порака "HANDSHAKE" за да иницира комуникација. Серверот ја прима пораката и враќа потврда во форма: Logged in <IP_ADDRESS_OF_CLIENT> каде што <IP_ADDRESS_OF_CLIENT> е IP адресата на клиентот кој ја воспоставил комуникацијата.

Клиентот започнува со испраќање на пораки во текстуален формат кои се состојат само од по еден трицифрен број, секој во нов ред (на пример: 101, 203, 107...). Броевите се читаат од фајл numbers.txt којшто се наоѓа во директориумот во кој се наоѓа апликацијата.

Сите добиени броеви серверот ги сумира и чува во една променлива - вкупна сума од сите броеви кои ги добил.

На пример: ако еден клиент испрати 101, 103 и 107 — серверот треба да чува збир 311.
Секој добиен број серверот треба да го запише во текстуален лог-фајл, заедно со тековниот timestamp и IP адресата на клиентот од кој е добиен бројот. Името на фајлот е log.txt и локацијата на лог фајлот е директориумот во кој се наоѓа апликацијата.

Кога клиентот ќе ја испрати пораката "STOP", серверот му ја испраќа моменталната вредност на збирот од броевите на клиентот, праќа "Logged out" порака и ја затвора врската со клиентот.

Серверот треба да работи на порта 7391. Апликацијата треба да биде во можност да обработува паралелни клиенти со користење на посебна нишка (Worker) за секој клиент.